{"name":"Weet-Me-Nietjes","tagline":"blogs by Hermans Jana","body":"Hier zullen alle blogs gepost worden die betrekking hebben tot de opdrachten die ik in de klas gemaakt hebt. Deze blogs betreffen opdrachten rond thema's zoals Search, Writing, LPE, Data en Webcraft. \r\n\r\n<h1>RSS</h1>\r\n<p><a href=\"http://lifes-new-facts.github.io/weetmenietjes/\" title=\"Weet-me-nietjes\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Weet-me-nietjes</time></a>, 18 februari 2014</p>\r\n                  \r\n<div class=\"entry-content\">\r\n\r\n<div>Een opdracht over rssfeeds … Eerst en vooral me wat verdiepen in wat rssfeeds precies zijn. Eens dat begrepen, en een beetje hulp van een vriend, ben ik op zoek gegaan naar een account op ‘My Feedly’, een handige site om rssfeeds binnen te halen en te bundelen. Nu het volgende probleem behandelen; er zijn immers geen sites met beschikbare rssfeeds over ‘katana’ of ‘samoerai’. Omdat dit een probleem kan zijn voor mijn individuele opdracht, heb ik besloten om me momenteel even te focussen op ‘origami’ eerder dan ‘katana’ of ‘samoerai’. Na een paar seconden lijkt deze zoektocht betere kansen op slagen te hebben. Zonder aandacht te besteden aan een eventuele rangorde voor bruikbaarheid van de gekozen sites of blogs, kies ik de eerste tien die ik kan vinden.&nbsp;\r\n<div>&nbsp;</div>\r\n<div>Om dan deze rssfeeds om te zetten in een opml bestand stootte ik op een volgend probleem. Op zo’n momenten ben ik altijd heel blij dat google bestaat. Een paar seconden later genereert hij al mijn oplossing, en ja, de rssfeeds worden goed gedownload. Nu nog opslaan … maar aangezien mijn computer soms vervelende vragen stelt, net zoals nu, word ik al snel geconfronteerd met het probleem: Hoe wil je dit document openen? Hmmm. Dan maar kladblok nemen. Nog wat hulp vragen en klaar. Ons document is al snel opgeslagen als een opml bestand. Het enige dat niet wil lukken is om een voorbeeld van dat opml bestand te uploaden op deze site. Daarom maar een geïmproviseerde oplossing. Met behulp van een knipprogramma kan ik het bestand, dan wel als jpg-file, toch bij deze blog plakken.&nbsp;</div>\r\n<div>&nbsp;</div>\r\n<div>Nu nog een tweede opdracht even proberen en klaar is kees. Deze is, met de juiste zoekstrategie, sneller achter de rug als de vorige. Eens google news op staat, typen we de juiste zoektermen in (“New York Times” AND Abe) en krijgen we een slordige 1560 resultaten.</div>\r\n<div>&nbsp;</div>\r\n<div>&nbsp;<a href=\"https://github.com/Encyfeestbende/Hermans_Jana/commit/05133c6efd5302b4a290a88c5223ee55bc191099\">feedly.opml</a></div>\r\n</div>\r\n<div id=\"main-image\"><a href=\"http://encyfeestbende.github.io/Hermans_Jana\" sl-processed=\"1\"><img src=\"feedly.jpg\" width=\"960\" height=\"260\" alt=\"feedly\" title=\"feedly.opml\"></a>\r\n</div></div></div>\r\n\r\n<h1>Databanken</h1>\r\n<p><a href=\"http://lifes-new-facts.github.io/weetmenietjes/\" title=\"Weet-me-nietjes\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Weet-me-nietjes</time></a>, 4 maart 2014</p>\r\n\r\n<div class=\"entry-content\">\r\n<p>Databanken gebruiken is een vaardigheid die ik al enkele jaren geleden heb moeten leren. Voor het schrijven van een Bachelorproef of, zelfs een Masterproef, is het handig om zo efficiënt mogelijk databanken te kunnen doorzoeken. Maar, zelfs al ken je heel wat van databanken, dat wilt niet zeggen dat je niet iets nieuws kunt leren. Japanse databanken bijvoorbeeld, zijn voor mij compleet nieuw. En alhoewel het een beetje afschrikwekkend werkt om geconfronteerd te worden met een pagina die vol staat met kanij's, is het voor toekomstige Japanologen toch handig om deze databanken te doorzoeken. </p>\r\n<p>Een eerste zoekopdracht is, wegens mijn voorkennis over het gebruik van databanken, nog gemakkelijk. Vind een review van Vanoverbeke Dimitri en eentje over een werk van Vanoverbeke Dimitri. Hoe beginnen we hieraan? Wel, met de 'advanced search' knop in LIMO, de databank van de universiteitsbibliotheek te Leuven, is dit nog vrij simpel. Je typt by auteur in: Vanoverbeke Dimitri, duid aan dat je enkel reviews wilt, en voila, 13 resultaten. Als we dan een review willen zoeken over Vanoverbeke, wordt het interessant. Na eventjes na te denken, heb ik Vanoverbeke als een exclusiefactor aangegeven bij auteur. Zo kwam ik al snel bij 6 resultaten uit die een review aanbieden over een werk van Vanoverbeke Dimitri. </p>\r\n<p>Een tweede zoekopdracht (Wie is Masuzoe Yōichi, wat zijn de laatste berichten over hem, wie was zijn voorganger en hoe gaat het daar nu mee?) bleek moeilijker te zijn, vooral omdat er voor deze opdracht best een Japanse databank kan worden gebruikt. Aangezien ik hier minder kennis over heb, besloot ik gebruik te maken van de lijst met warm aanbevolen Japanse databanken die op de website van de Oost-Aziatische universiteitsbibliotheek te vinden is. Voor ik hieraan begon, heb ik eerst de naam 'Masuzoe Yōichi' in google gegooid. Het is immers moeilijk iets op te zoeken als je de juiste Japanse schrijfwijze van zijn naam niet weet. Al snel vond ik de volgende kanji's terug: 舛添 要一. Nu kon ik verder. Gebruik makend van deze kanji kon ik in een Japanse databank gaan zoeken, namelijk die van yomidasu rekishikan. Hier kreeg ik al snel 14 resultaten. Nu heb ik de nodige informatie om de hierboven vermelde vragen te kunnen beantwoorden. Masuzoe Yōichi is een Japanse politicus, minister van gezonheid en welzijn sinds februari 2014. Zijn voorganger, Inose Naoki, is op pensioen gegaan wegens een schandaal.</p>\r\n<p>Een derde en laatste opdracht ging over het Japanse poppentheater. Indien je hierin geïnteresseerd bent, welke databanken zou je dan gebruiken? Eerst en vooral ging ik op zoek naar de Japanse term voor dit theater, namelijk 文楽 (ぶんらく). Op de reeds vermelde 'warm aanbevolen Japanse databanken lijst' vond ik Jairo en Cinii. Indien je de juiste zoekterm (文楽) gebruikt, krijg je volgende resultaten; Cinii: 748 resultaten en Jairo: 25 resultaten. Het lijkt me een mooi begin. </p></div>\r\n\r\n<h1>Levenslang Leren & ©</h1>\r\n<p><a href=\"http://lifes-new-facts.github.io/weetmenietjes/\" title=\"Weet-me-nietjes\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Weet-me-nietjes</time></a>, 12 maart 2014</p><div class=\"entry-content\">\r\n\r\n<p>Een boeiende lezing van<a href=\"http://vimeo.com/22633948\" title=\"Lawrence Lessig\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Lawrence Lessig</time></a> over 'copyright' heeft een reeds eerder opgekomen onderwerp/probleem weer naar boven gebracht en me tot nadenken gezet. Voor ik Japanologie ging studeren, heb ik eerst mijn diploma in de verpleging gehaald. Nu, wat heeft dit met deze lezing te maken? Simpel eigenlijk. In de opleiding tot verpleegkunde wordt elke student gemotiveerd tot 'Levenslang Leren'. Wat houdt dit nu in? Levenslang leren is letterlijk wat er staat. In elk vakgebied, en voornamelijk ook in de verpleegkunde, is kennis een snel veranderend gegeven. Nieuwe (zorg) technieken, veranderingen in de 'juiste' manier van vaardigheden uitvoeren, ed. worden elk jaar onderzocht en geïmplementeerd in het werkveld. Op zich is dit een zeer goede zaak. Je beroep is in leven, ze veranderd bijna dagelijks waardoor de zorg beter en beter wordt. </p>\r\n\r\n<p>Maar waar zit de valkuil? Elke organisatie is immers verplicht om zijn verzorgend personeel bij te scholen voor een bepaald aantal uren per jaar. Hierdoor worden nieuwe toepassingen aangeleerd aan het verzorgend personeel. Perfect, maar toch ook niet. In een 'ideale wereld' zou een verpleegkundige op eigen kracht artikels lezen over zijn/haar beroepsveld en de mogelijke veranderingen waarover de gepubliceerde onderzoeken handelen. Op dit punt komt de problematiek van copyright ter sprake. </p>\r\n\r\n<p>Toen ik bezig was met het behalen van mijn 'master in nursing science', had ik onbeperkte toegang tot databanken en dus ook tot artikels die met mijn beroepsveld te maken hadden. De universiteit bood deze toegang aan aan hun studenten. Het is ideaal als je up-to-date wilt blijven over vernieuwingen. Maar wanneer je bent afgestudeerd, valt deze toegang weg. Dit is het moment waarop veel verpleegkundigen beslissen om al dan niet een abonnement te nemen op een bepaalde magazine met interessante vakliteratuur. </p>\r\n\r\n<p>Op dit punt denken we even verder na. volgens Lawrence Lessig hebben auteurs van deze artikels vaker een ander doel voor ogen dan de mensen die een magazine produceren. Een magazine zal hopen op een maximum omzet. Een auteur zal eerder hopen om zijn kennis te verspreiden. Dit fenomeen komt dus ook in de verpleegkunde aan bod. Waarom moet deze kennis beperkt zijn tot zij die ervoor betalen? Is het niet in het belang van iedereen als deze kennis verspreid kon worden zonder hier geld aan te binden? </p>\r\n\r\n<p>In de taal- en regiostudie, namelijk Japanologie, ben ik dit probleem nog niet zo uitgesproken tegengekomen, maar ik geloof dat dit voor elk vakgebied bestaat. Het oplossen van deze problematiek is natuurlijk niet zo eenvoudig, maar dat is voor alles wat met geld te maken heeft. En toch, er moet toch een betere weg bestaan dan diegene die we nu bewandelen ...</p></div>\r\n\r\n<h1>Zotero & Reference Manager</h1>\r\n<p><a href=\"http://lifes-new-facts.github.io/weetmenietjes/\" title=\"Weet-me-nietjes\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Weet-me-nietjes</time></a>, 12 maart 2014</p><div class=\"entry-content\">\r\n\r\n<p>Op het vlak van werken met programma's voor het beheer van referenties, heb ik al eerder verworven kennis kunnen toepassen. Tijdens mijn vorige studies, namelijk in de verpleegkunde, heb ik reeds gewerkt met Reference Manager. Nu, in de huidige taal- en regiostudie: Japanologie, wordt het gebruik van Zotero, eerder dan Reference Manager, aangeraden. Het gebruiken van dergelijke tools is handig en bespaart je tijd. Tijd die je anders aan de lay-out zou besteden van je bibliografie. Vooral als je met verwijzingen in de tekst werkt, bijvoorbeeld onder de vorm van nummers, moet je niet elke keer de nummering, verwijzend naar je bronnen, aanpassen als je halverwege de tekst plots een bron zou bijvoegen. Reference Manager paste deze nummers immers automatisch aan zodat de correct volgorde behouden bleef. </p>\r\n\r\n<p>Met Zotero heb ik echter nog niet veel ervaring. Het gebruik van zowel Zotero als Reference Manager ligt vrij dicht bij elkaar, wat het voor mij makkelijker maakt om met Zotero te leren werken. Wat me wel is opgevallen is dat je bij Zotero een functie hebt die je toelaat om bij elke toegevoegde bron ook aantekeningen toe te voegen. Dit is vooral handig als ik beter wil weten wat er precies van inhoud in de bron te vinden is, of als ik bijvoorbeeld een inhoudstafel wil toevoegen. Ook is me opgevallen dat je bij Zotero 'tags' kunt toevoegen, een zeer handig hulpmiddel indien je snel je bronnen wilt terugvinden. </p>\r\n\r\n<p>Een nadeel echter is dat je met Zotero geen citaties kunt exporteren van google books, een website die ik regelmatig gebruik. Vanuit google books kun je dit enkel doen voor programma's zoals RefMan (Reference Manager), EndNote, en BibTeX.</p></div>\r\n","google":"","note":"Don't delete this file! It's used internally to help with page regeneration."}